Cwiṭ seg tmucuha n leqbayel.
Amcic d uɣerda.
Qqaren, yella yiwen n umcic akken kan yebda yetturar d ameẓyan, yemlal-d d uɣerda d tanudda-s.
Tturaren seg wakken myeεǧaben, ihi tturaren si ṣṣbeḥ ar tameddit.
Yenna-as umcic: “Ihi i imi nemsefham, azekka ad nemlil ad nurar daɣen am wass-a, yak?”.
Aɣerda, yerra-as: “Ih, azekka taṣebḥit ad nemlil”.
Mi yekcem uɣerda s axxam-nsen, yenṭeq baba-s γur-s: ”Anida teddiḍ si ṣṣbeḥ ar tura?”.
Aɣerda: “Annaɣ a baba, lliɣ tturareɣ d yiwen umeddakkel-iw amzun-it”.
Isem-is umedakel-agi inek?
Isem-is amcic.
Dɣa baba-s, tbeddel ṣṣifa-s: “Annaɣ ad k-yexdeε Rebbi, qrib temeččeḍ ur ẓriɣ”.
Yemma-s texleε akken-nniḍen: ”Yak a mmi imcac d iεdawen-nneɣ, ur aɣ-ḥmilen ara i tdukli, lemmer ad aɣ-ṭṭfen, ad aɣ-ččen”.
Aγerda: “Semmeḥ-iyi a baba, semmeḥ-iyi a yemma, dayen ur ttεawadeγ ad uɣaleɣ, cwi kan selkeɣ ».
Si tama-nniḍen, amcic mi yewweḍ γer uxxam-nsen, yesteqsa-t baba-s: “Anida teddiḍ si ṣṣbeḥ ay amcic a mmi?”.
Amcic: “A baba, lliɣ zehhuɣ d yiwen uḥbib-iw”.
Baba-s: “Isem-is uḥbib-ik?”.
Amcic: “Isem-is aɣerda”.
Dγa tsuɣ yemma-s wala baba-s: “Anwa anwa?”.
Amcic: “Aɣerda ayγer? Acimi?”.
Baba-s: “Annaγ ay ameslub, lemmer teḥriceḍ, ad t-id-teṭṭfeḍ iwakken ad t-nečč, yak iɣerdayen d ikeryen-nneɣ”.
Amcic: “Semmeḥ-iyi a baba, nekk d amecṭuḥ ur ssineɣ ara, maca azekka ad d-yuɣal ad yurar yid-i, ad t-id-ṭṭfeγ, ad t-nečč”.
Azekka-nni tafejrit, yeqsed umcic s axxam, yessawel-as: “Ay aɣerda, ay aɣerda”.
Aɣerda: “Anwa akka? Acu tebɣiḍ?".
Nekk d aḥbib-ik, ffeɣ-d ad nurar.
Ala, ur tturareɣ ara.
Acimi?
Ayen akken i ak-yenna baba-k leεca, yenna-yi-t-id ula d nekk baba.
Yura-tt Yeḥya Yanes.
Tuddsa tagraɣlant i uḥraz n ugama.
Ḥeḍru-d ad negren yiɣersiwen-a!
Nezmer ad d-nebder seg yiɣersiwen-a izem, ilu, aḍebɛiw, aɣerwaṭ, amdeɣ d wuccen n lexla.
I tifrat n kra seg wugur-a, txelles Tseqqamut Turufant yiwen n wahil, s wazal n tnac n yimelyan iyuruten.
Aya ad yeǧǧ imezdaɣ idiganen ad zdin tamnaḍt n tudert akked yiɣersiwen imehhazen war ma yenṭer yiwen seg-sen.
Ula d tiɣri i usumer n walbaɛḍ n yisenfaren-nniḍen, tettwaceyyeɛ i kra n tuddsiwin n tmetti tadigant.
Dɣa, iberreḥ-d s tumert-is unmazul n unemhal n wahil n Tuddsa tagraɣlant i uḥraz n ugama, seld tallelt-a s tedrimt n Tseqqamut turufant.
Yenna-d daɣen yesɛa ayendin d azal wahil-a.
Ad yallel aɣersiw ad yesnerni azbu-is, ad d-yesnulfu i yiman-is tabaɣurt s wayen i as-d-yefka yakan ugama-is.
Amedya n yifis i yellan deg wumuɣ aẓewwaɣ deg umaḍal merra, akken i d-tewwi tuddsa-a tagraɣlant i uḥraz n ugama.
Talɣuɣa n ddunit n Kempo n tmurt n Sepenyul.
Tḥella-d terbaεt taɣelnawt n Lezzayer xemsin n cciɛat.
Tewwi-d terbaεt n waddal n Kempo n tmurt n Lezzayer amḍiq wis krad deg tezrigt tis seṭṭac n telɣuɣa n ddunit.
Talquɣa-a tella-d di tmurt n Sepenyul, seg xemsa uεecrin ar sebεa uεecrin seg waggur n yebrir-agi iεeddan.
Tḥella-d dinna terbaεt taɣelnawt xemsin n cciεat, gar-asent, ḥdac n wuraɣ, tnin uεecrin n lfeṭṭa d sbeεṭac n nnḥas.
Ayagi deg yiwet n temsizzelt anda ttekkant tlata utlatin n tmura n ddunit.
Tikkelt-agi, turar terbaεt taɣelnawt s yilmeẓyen yesεan ddaw waḥed uεecrin n yiseggassen.
Gar-asen Malak Day Tuba, ttseεṭac n yiseggassen, i d-yewwin snat n cciεat n wuraɣ, deg taggayt n semi-Kempo d Full-Kempo.
Sḥassfen aṭas yimḍebbren n terbaεt n yinaddalel seg maḥyaf n unefray n yiwet n temlilit.
Ikkes unefray cciεa n wuraɣ i unaddal Fayṣal Cennaḥ.
Tettekka Lezzayer deg temsizzelt-agi s ttseεṭac n yinaddalen, arrac tullas, deg taggayin yemgaraden n waddal n Kempo.
Qesden ad d-ḥellin amur ameqqran n cciεat deg talɣuɣa-agi, wa ad d-ilin deg yimeḍqan imezwura deg umyezwar n temsizzelt.
Yura-t Ԑli Zaluk.
Ḍḥan-d yisehwa n yiberdan, d tamentilt n tmettant tamezwarut di tmurt-a.
Simmal zerrin yiseggasen, simmal yettimɣuṛ umḍan n wid yettmettaten s yisehwa.
Lameεna imi leḥqen, ufan amdan-nni yewweḍ leεfu n Rebbi.
Tnin urebεin n yiseggasen segmi d-ilul ugraw n ccna Tagrawla.
D tarbaɛt n semmus n yisdawanen deg tusnakt i t-id-yesnulfan, gar-asen: Idir, Xlifa, Ḥsen, Ḥsisu d Ɛumar.
Yesekles ugraw Tagrawla tasfift tamezwarut deg walef utseεmeyya uwaḥedutmanyin deg Paris, ɣer teẓrigin Amina.
Ddant-d deg-s tezlatin yecban « Igujilen », « Afrik », « Nerreẓ », Tiɣri », « Taddart-inu », « Jida », « Tga tiṭ ».
Arraz i usaru Asaruf n Yunes Budawed.
Tella-d tfaska n usaru amaziɣ n Sinima n Lmerruk ddurt iɛeddan iwumi semman “Tafsut” .
Teḍra-d deg taddart n Tafrut , seg xemsa uεecrin armi d tmanya uεecrin deg yebrir yezrin.
D asiher anda i rran yiɛeggalen-is tajmilt i umsuffeɣ aqbayli n sinima Mass Yunes Budawed.
Ywwi arraz s usaru ‘Asaruf’ mbaɛd imi i d-yettwasenɛet tameddit n wass n xemsa uεecrin yebrir sdat n waṭas n yimferrǧen.
Aya yessefreḥ nezzeh Mass Budawed.
Ɣef waya dɣa, yenna-d i uɣmis n yimaziɣen.
Tafaska-agi d ayen yelhan , acku d yiwet n tegnit anda ara tissineḍ wid ixeddmen deg taɣult-agi.
Akken daɣen i tella d tagnit anda i d-nnejmaɛen Yimaziɣen, anda i d-walaɣ kra n tudrin n tmurt-agi.
Ferḥeɣ aṭas imi i yi-xedmen leqder, ɛerḍen-iyi-d, rran-iyi azal.
Rnu ɣer waya, iɛedda-d usaru n ‘ASARUF’.
Akken daɣen i d-temmeslay tɣamsa tamarukit ɣef wayen i xeddmeɣ, d ayen ara iyi kemmlen afud akken ad rnuɣ deg uxeddim.
Mi ara ak-tuɣal tejmilt di tmurt taberranit, d ayen ara d-yesbeggnen belli axeddim-ik ttwalint wiyaḍ.
Timlilit ɣef tefsut n tmanyin.
Ansi i d-yekka d wanida i iteddu umennuɣ n umussu?
Yella-d usmekti wis ttesεa utlatin n tefsut n yimaziɣen.
Wwin-d awal yimsaragen ɣef wamek i d-ḍrant tedyanin n tmanyin akked wanda i teddunt temsal ass-a n wussan.
Tadyant n tmanyin, mačči seg yigenni i d-teɣli, meɛna yella-d umennuɣ ɣef tmaziɣt uqbel yakan.
Llant-d tedyanin uqbel tmanyin i yerfed Umussun aɣelnaw deg yirebbi-s.
Timeslayin i yeṭṭfen taqacuct akka tura deg umaḍal, llant akk d tutlayin n yimnekcamen.
Dɣa, ɣef wanect-a, iwala d akken: “Taglizit, tafrensist, taɛrabt neɣ tiyaḍ, d timeslayin n wid yesteɛmren wiyaḍ.
D timeslayin i yettuḥettmen s ddreɛ d zẓur ɣef yigduden i yettwaḥeqqren”.
Ma nniɣ-d Tamaziɣt, meḥsub qesdeɣ-d taqbaylit, tamẓabit, tacawit akked tiyaḍ, mačči kan yiwet n tmeslayt.
Ayen icerken tafsut n tmanyin d tnekkriwin-agi, d amennuɣ s wudem n talwit.
Ma dayen i tent-iferqen, ad naf d akken amennuɣ n tmanyin, refden-t s umata kra n yiwudam i d-yufraren imir.
Ma d tura, ulac win yettmeslayen s yisem n umussu-agi aɣerfan.
Asfugel n tefsut n yimaziɣen.
Tiddukkla Numidya n Wehran ur tezgil ara ttiɛad n usfugel n Tefsut n yimaziɣen deg useggas-is wis ttesεa utlatin.
Thegga-d yiwen wahil adelsan i d-yeḍran deg Uxxam n tddukkla anda i d-mlalen kra n leqbayel izedɣen deg temnaḍt n Wehran.
Llan-d sin n yisaragen, amezgun akked temzikent.
Yeḍra-d ubaxix d ameqqran deg ubrid.
Tella-d temlilit n yiselmaden n tmaziɣt d umaswaḍ-nsen.
Annar, akka i yettwarwat.
Yiwen wass, iwala ugellid n tmurt yelli-s meqqret, yeεni tewweḍ i zzwağ.
Iqqim ugellid yettxemmim weḥd-s, iqqaṛ: “Ṭṭuqqten-d ɣef yelli inexḍaben, maca nekk bγiγ-as argaz i tt-yuklalen s tirrugza, mačči s yidrimen”.
Ad isserwet annar ur t-id-tneṭṭeḍ takka.
Ikker-d yiwen n yilemẓi, iban yeẓwer, yenna-asen i lεesker n ugellid: “Awit-iyi-d tazzert”.
Annar, akka i yettwarwat, ma d yelli-k, win yebɣun yaɣ-itt!
Yerra-as ugellid: “Ihi a mmi d kečč i as-iwulmen”.
Qqaṛen wat zik: “Yir ccγel yettgalla di bab-is”.
Tamkerḍit n ubrid.































