D anwa-t Saɛid Sifaw ?
Saɛid Sifaw, neɣ Lmeḥruq, d amedyaz Amaziɣ n Libya.
Yella yettwassen abeɛda s yisefra-s, timmeɣnest-is d umennuɣ-is imegzi mgal adabu amhersan n Muɛemmer Lqeddafi.
Ɣur yal Amaziɣ n Libya, Saɛid Sifaw ad yeqqim d azamul d timmuzɣa d uzbu di temnaḍt-a n Tmazɣa.
Ugar n tẓuri n wawal, yeɣra Saɛid Sifaw tasnujjya di tmurt n Maser.
Maca, ɣef tmentilt n yimagraden i yettaru imir-nni, tettwakkes-as teggazt-is.
Deg useggas alef uttseε meyya uttesεa usebεin, yeslek Saɛid Sifaw seg tmettant deg yiwet n txazabit.
Yeḍra-yas yiwen n usehwu n ubrid d amihan, i as-d-wwin ssrabes n udabu n Libya, ɣef wawal amatu i yuzzlen.
Seg usehwu-a, tenṭeḍ tɛuḍert amedyaz, armi ikemmel tudert-is d ameɛḍur n tfekka.
D ayen i t-yeǧǧan, seg tikkelt ɣer tayeḍ, yettdawi berra tmurt-is.
Seg wayen i yura, ad naf yegmer-d ddeqs n tmucuha d teqsiḍin n tgemmi n tmurt-is.
Yura daɣen ddeqs n yisefra s tmaziɣt n Libya d teɛrabt.
Di tudert-is, yessuffeɣ-d sin n yidlisin, « Taɣect n tzeggant n yiḍ », d ammud n tmucuha i yettwasuqlen ɣer teɛrabt.
Irna-d ammud n tmedyazt « Isefra isusamen ».
Seg wayen i d-yennulfan ɣef yiman n Saɛid Sifaw, yella yiwen n warraz iɣef ur nesɛi ddeqs n yisallen.
Arraz-a isem-is « Arraz Saɛid Sifaw », yettunefk i Muḥemmed Farid Zalhud deg useggas n 1997.
Seg yisefra i yura, ad d-nebder kan “Amezruy-nneɣ”, “Tidet”, “Tayri”, “Idles-nwen” akked “Amussnaw”.
Sin-a ineggura dɣa, yecna-ten Ferḥat Imaziɣen Imula deg tezlatin i yettwassnen ayendin.
Yemmut Saɛid Sifaw deg useggas n 1994, di Ǧerba, tamurt n Tunes.
Mlalen yinaẓuren d yimḍebber n Uxxam aɣelnaw n yizerfan n umeskar d yizerfan inaragen.
Tessemlal-it-id tegnit-a akked waṭas n yinaẓuren n waɣir n Bgayet teɣzi n wugar n usrag d akud.
Aṭas n yicennayen yettwassnen i iḥeḍren i ttiɛad-a.
Gar-asen ad d-nebder Buǧemɛa Agraw, Murad Ɛedwan, Ɛemmur Ɛebdennur, Ɛebbas n Ayt Rẓin, Yasin Zwawi, Qasi Busaɛed d wiyaḍ.
Mlalen yinaẓuren d yimḍebber n Uxxam aɣelnaw n yizerfan n umeskar d yizerfan inaragen.
Deg wawal-is daɣen, yeshedden Mass Bencix inaẓuren ɣef wayen yerzan lɣiba n tegnatin ideg zemren ad cnun, am yixxamen n yidles.
Llan wid i as-yemmeslayen ula ɣef uɛeṭṭel i d-yettilin send ad ṭṭfen izerfan-nsen.
Imi iɛeyyen-asen i yimḍebbren n tregwa tusligin i yellan sseqdacent ayla n tgemmi war ma xellsent izerfan n umeskar.
Ma nemmeslay-d ɣef Uxxam-a i yettḥuddun izerfan n unaẓur, yesɛa, armi d send ilindi, ugar n tmenṭac n alef n yiɛeggalen.
Ma seg Bgayet, llan deg-s azal n zuǧ alaf n yimeltaɣen.
Ussan imezwura n Remḍan.
Ulint ssumat n yisufar n wučči.
Tuɣal tura am wakken d lɛadda.
Yal mi ara d-yaweḍ waggur n Remḍan, ad alint ssumat n yisufar n wučči.
D tagnit anda ttfarasen kra n yimetjaren akken ad senzen s leswami ɣlayen.
Dgq leswaq, nufa mgaradent leswami n yisufar, yal yiwen s lebɣi-s: wa yesnerna deg ssuma, wayeḍ yeǧǧa-tt akken tella.
D ayen ara yeǧǧen ameɣbun, ur yettizmir ara ad d-yaɣ ula d isufar i yettuḥesben d igejdanen n tgella.
Seg tama-s, tiddukkla yettḥaraben ɣef umsider, ur tessusem ara.
Tenna-d deg yiwen wulɣu “ma yella win iwalan ametjar ur iquder ara ssumat i d-tefka tneɣlaft, ad aɣ-d-yessiwel akken ad d-yeccetki”.
Ɣef waya, dɣa, nesteqsa kra n yimsewqen, a-t-an wayen i d-nnan : “Ulint ssumat mačči d izli, ladɣa ussan-agi imezwura.
Dɣa, ttmer, ur tezmireḍ ara ad t-tennaleḍ”.
Wayeḍ yenna-d : “Mi d-yewweḍ waggur n Remḍan, aṭas n yimdanen i itteffeɣ leɛqel, ttaɣen kullec amzun akken ad tekfu lxuḍra-agi.
Ma d wayeḍ iwala d akken : “Ula d imdanen, ilaq ula d nutni ur ttaɣen ara mi ara walin kra iɛedda tilas, syin akin taɣawsa-nni, ad tṣub di ssuma, imi akka i bɣan.
Ula d wid yettɛassan, ulac-iten deg unnar.
Teḥsiḍ kan d anect-agi ara yilin!
Tura-t Suhila Yamani.
Ass agraɣlan n tlelli n tɣamsa.
Iɛedda d asemmaḍ, war leqdicat.
Yal mi ara d-yezzi wass tlata mayyu n yal aseggas, tesfugul twacult n tɣamsa deg umaḍal ass agraɣlan n tlelli n tɣamsa.
Ass-nni n lǧemɛa, tlata mayyu zuǧ alaf uttseεṭac, i d-yella usmekti n wass n tɣamsa, war ma yella-d kra n leqdic unṣib.
Ulac tijmilin, ulac isaragen, ulac asebɣes n yineɣmasen.
Segmi, i d-banen yiɣmisen imaynuten, mačči d widak n uwanek kan, yettili-d lḥers fell-asen deg wayen ttarun, ladɣa deg tsertit.
Aru-d akka, ur d-ttaru ara akka, ur d-ttmeslay ara ɣef temsalt-agi.
Acḥal d tarwiḥt i iruḥen d asfel ɣef tira di tɣamsa!
Ula d asmi i d-nnulfant tiliẓriwin timaẓlayin deg useggas zuǧ alaf utnac, ikemmel wugur-a n tlelli n usenfali di tɣamsa.
D ugur i yeddren ar tizi n wass-a.
Anef tura ɛad i tɣamsa yellan gar yifassen n uwanek (iɣmisen, rradyuwat d tilibizyuwat), i sedduyen akken bɣan nutni.
Lukan d tidet tella tlelli-agi n tɣamsa, tili tilibizyuwat d rradyuwat n tmurt ad mmeslayent ɣef tmesbaniyin timezwura n tnin uεecrin furar uttseεṭac.
D agdal n tmenna n tidet d umeslay ɣef tnekkra-agi n uɣref, i d-yessuffɣen ineɣmasen s iberdan, i wakken ad ssutren tilelli n tɣamsa s tidet.
Ineɣmasen n rradyuwat d tilibizyuwat n tmurt, ffɣen-d ad beggnen lɣiḍ-nsen ɣef lḥers ideg ttidiren.
D timsal-agi, iɣef i ilaq ad yemmeslay uneɣmas d timezwura, syin ad d-yelhi d temsalt usseɣyed n tɣamsa d ussuddes-ines. mbeɛd 30 n yiseggasen deffir ma yettwarẓem yiger n ttawilat n yisallan.
Tin ɣur-s, yezmer ad yessuter Aseqqamu n tezdeg n usadur.
Annect-agi, ɣef leḥsab n yimḍebbren n tmurt-a, ideg yella wugur d tfelsa n tɣamsa d tissudert-ines.
D aya ay yeǧǧan kra n yimsaduren ad walin belli yessefk ad tili tsudut-a akken ad tettwaqader tezdeg d tissudert deg tɣemsa.
Akken yebɣu yura uneɣmas, yettqadar ifatusen ɣef yimenzayen n umahil-agi n tɣamsa.
Ɣer taggara, nezmer ad-nini belli tamurt n Lezzayer mačči d isuḍaf i txuṣṣ, maca teqqim-d deg uṭebbeq-nsen deg unnar.
