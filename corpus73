Semman-as tasemmumt zeddigen, ma d nekni neqqar-as tibidest.
Wissen anwa i yellan dagi.
Awi-d afus-ik, ad ak-neqqen lḥenni.
Keččini a yisli, Ṛebbi ad k-ihenni.
Acḥal ayagi i la nxeṭṭeb ur nufi.
Nnuda idurar nεedda Tizi.
Ass-a d tameɣra n lbaz bu timmi.
Ass-a d tameɣra, yufa lbaz m timmi.
Acḥal ayagi i la nxeṭṭeb ur nufa.
Nnuda idurar ar at Dwala.
Ass-a d tameɣra n lbaz bu lḥerma.
Ass-a d tameɣra, yufa lbaz m lḥerma.
Acḥal ayagi i la nxeṭṭeb ur nuyis.
Nnuda idurar, nekka-d at Weɣlis.
Ass-a d tameɣra n lbaz d temtilt-is.
Ass-a d tameɣra, yufa lbaz tamtilt-is.
Acḥal ayagi i la nxeṭṭeb s wallen.
Nnuda idurar n wat Yiraten.
Ass-a d tameɣra n lbaz ɣlayen.
Ass-a d tameɣra, nufa zzin ɣlayen
Acḥal ayagi i la nxeṭṭeb s tuffra.
Nnuda idurar Bgayet meṛṛa.
Ass-a d tameɣra n lbaz d tninna.
Ass-a d tameɣra, yufa lbaz taninna.
