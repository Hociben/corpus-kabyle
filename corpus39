Ayen yellan di teccuyt ad t-id-yessali uɣenǧa.
Yuker ḥedreɣ, yeggul umneɣ.
Nnecraḥa n uɣyul d aɣẓaẓ.
Lḥanna n tyazipdt ur nessuṭṭuḍ.
Tasusmi tif tamussni.
A bu snat, bru i yiwet.
Ulac tirect ur nesɛi akerfa.
Sɛiɣ jeddi meɛna yemmut.
Lemɛenda n tnuḍin yenɣan argaz ur yuḍin.
Acbali yerreẓ, zzit tɛelleq.
Afus ur tezmireḍ ad t-tɣeẓẓeḍ, suden-it.
Xedmeɣ lxir, yuɣal-iyi d ixmir.
Aḍar ma inuda, ad d-yawi lada.
Ur tekkir tuga armi yemmut uɣyul.
Ulac taciṭa ur ihuz waḍu.
Am win yettrebbin ibki, la taḍuṭ la ayefki.
Ulamma berriket tzizwit, tament-is ẓidet.
Yekker-d ufrux, yesselqed baba-s.
Rfed win ur nesɛi ifadden, ma d Rebbi anef-as i medden.
Axxam yebnan ɣef lekdeb, leqrar-is d agrireb.
Lbaz ma ixuṣṣ-it udrar,afrux kan ara s-semmin.
Ibeddel adrum s weɣrum.
Akken tebɣuḍ tiɣzifeḍ ay iḍ, d uleqrar ad yali wass.
Ur nteffer ara iṭij s uɣerbal.
Yiwen n waɛrab iɛemmer ssuq.
Taɛebbuḍt teqqur, irebbi yeččur.
Izem d Mḥend i t-yenɣan, cciɛa-s d Abusliman.
Aṭeẓṭeẓ yerna aneẓneẓ.
Iɣrem aɣyul s teḍṣa.
A win ijebbden amrar, ixf-is atan da ɣur-i.
Yettweṣṣi ɣef wuzzal ur t-yekkat.
S timmi, mačči s yimi.
Anda teḍreg i turew.
Yewwet-iyi Urumi, cetkaɣ i gma-s.
Am win iceṭṭḥen i uderɣal.
Amennuɣ n yizem yiwen n wass,amennuɣ n weɣyul kull ass.
Medden ttrebbin mummu, nekk ttrebbiɣ atemmu.
Yiwen n wass i tettɛeddi ɣef wuccen.
Yiwen n wesɣar yerwi tirect.
Siweḍ akeddab ar tawwurt.
Yefka-tt unebdu i lexrif.
Ruḥ ay aɛrab ar tafsut.
A ṭṭir, ur ttafeg ur ttrus.
Yiwen meɛdur, wayeḍ aḥlil.
Zdat llufan, bbi neɣ ɛebbi.
At wexxamṣebren, imɛezzan kefren.
Qim a laẓ ard yeww lexrif.
Yezzenz taɣzut, yuɣ aḥriq..
Yeggul ɣef uksum, yemceḥ lmerqa-s.
Limin n wuḥdiq deg wul.
Lxir yella, rrbeḥ ulac.
Ur d-tɣelli ara tbexsist ɣer yimi.
Gma-k ad k-iffeẓ ur k-isseblaɛ.
Lefwar n ubazin di lḥara, lefwar n weksum teffɣen ar berra.
Mi ara s-ɛerqent i wuccen,yettarra-tt i yibeɛɛucen.
Win i d-iẓuɣren afurk, ad d-iẓuɣer taseṭṭa-s.
Yečča lmal, yefreḥ bab-is.
Yir lǧerḥ yeqqaz iḥellu, yir awal yeqqaz irennu.
Ur ttweṣṣi ara agujil ɣef imeṭṭi.
Azrem n uqelmun.
D taɛwint i irennun i wasif.
Win yeṭṭṣen di trakna, yeqqar-as ccetwa teḥma.
Aḥeddad ur nesɛi tafrut.
Ur ttamen asif asusam.
Am win yessenduyen aman.
Lbaḍna n tsirt.
Aqjun yesseglafen, ur itett ara.
Am umcic d uɣerda.
Ayen idergen i tiṭ, idreg i wul.
Ad d-ikkes timellalin si ddaw tsekkurt.
Yeṭṭef-d izem seg umeẓẓuɣ.
Ula d iḍudan ur ttemcabin ara.
Anda i tent-iger, qqurent.
Ttif lḥerma nneɛma.
Tidet wezzilet.
Atmaten d atmaten, aɛebbuḍ yebḍa-ten.
D idammen-ik i d lehemm-ik.
Ur ttamen ṣṣaba ar terwet.
Win ur nuniz, ur ikeččem.
Aṭas i yezha di lexrif, di ccetwa yedda ɛeryan.
Akken qerrḥent i neffɛent.
Ttif rray uzzal.
Yessen ayen yessen yibki awessar.
A win itettren iɣi, ulayɣer teffreḍ agdur.
Win ur nezmir i lxir yerr areṭṭal.
Mreḥba yella, učči ulac.
Qqsen-t warẓaẓen, yerra zzɛaf ɣef yebẓiẓen.
Amakar n useggas-a d win n qabel.
Wa d udem, wa d azagur.
Tisusaf d aman, rregmat d awal.
Akli berrik, rnan-as ticraḍ.
Yekker umulab i llafɛa.
Irgem uyaziḍ lbaz.
Lbaz d lbaz, ɣas lɛecc-is d isɣaren.
Ṭṭiq, ijjiq, iɛeggalen ur neḥdiq.
Urǧaɣ win i turǧa teryel.
Leɛtab ur ittuneḥsab.
Iqfel useksut.
Uccen d uccen.
Lhemm n yemɣaren d isɣaren.
























































