Tifyar-a ad ilint di lxaṭer n mmi iḥemmlen ddabex n uḍar.
Ddabex n uḍar d addal mucaεen akk di ddunit.
Iḥemmel mmi ad yurar ddabex n uḍar.
Ittruḥu mmi ad inezzeh timliliyin n ddabex n uḍar.
Ikcem mmi ɣer terbaɛt n ddabex n uḍar n tɣiwant-nneɣ.
Arrac ḥemmlen ddabex n uḍar.
Iḥrec mmi di ddabex n uḍar.
Ilindi, tarbaɛt n mmi tezga-d d tis rebɛa taggara n telɣuɣa.
Qrib ad tebdu telɣuɣa n yelmeẓyen.
Taswiɛt-a, d timliliyin n uheggi kan i tturaren.
Siwa yiwet n temlilit n uheggi i texser terbaɛt n mmi.
Aṭas n yemferrǧen i yellan.
Kecmen-d yemyurar s annar.
Msalamen yemyurar gar-asen uqbel ad ibdu wurar.
Iṣeffer unefray beddu n temlilit.
Ittabaɛ unefray urar akken iwata.
Ur ibɣi ara unefray ad iɣiwel s asufeɣ n tkerḍiwin tiwraɣin.
Ittɛeggin unefray imyurar s wawal kan.
Ibda wurar la iḥemmu.
Waqila ad telhu temlilit-a.
Nessaram kan ur ttnaɣen ara yemyurar.
Iban belli yeẓwer uɛessas n terbaɛt taxṣimt.
Aṭas n tyitwin i d-irra uɛessas n terbaɛt taxṣimt.
Sseṛwan-as-tent i uɛessas meskin.
Issexdam umenṭag-ihin tiḥraymit.
Ifaq-as unefray.
Ifka-yas unefray takarḍit tawraɣt i wakken ad icɛef.
Iṣeffer unefray taggara n uḥric amezwaru.
Ruḥen yemyurar ad steɛfun.
Sneqden yisleɣmayen urar n uḥric amezwaru.
Fkan yisleɣmayen kra n yiwellihen i yemyurar-nsen.
Yumer unefray ad d-uɣalen yemyurar s annar.
Iṣeffer unefray beddu n uḥric wis sin.
Iḥreṣ aṭas wurar.
Imyurar imḥaddiyen ẓewren daymi i ulac iswiyen.
Qrib ad ikfu lweqt.Mfaraqent snat-nni n trebbaɛ mebla iswiyen.
Isleɣmayen tḥeyyren.
Issekcem-d usleɣmay sin n yemyurar ef tikelt.
Imenṭagen fkan-d ulac, maca ulac iswiyen.
Atan iṣeffer unefray taggara n temlilit.
Mfaraqent snat-nni n trebbaɛ mebla iswiyen.
Wwten-asent afus yemferrǧen.
Tetturareḍ ddabex n uḍar?
Tessneḍ ilugan n wurar n ddabex n uḍar?
Mmi yessen ilugan n wurar n ddabex n uḍar.
Acḥal n temliliyin i trebḥem?
Acḥal n temliliyin i rebḥen?
Ur rbiḥen ula d yiwet n temilit.
Xesren akk timliliyin-nsen
Mεadalen di temlilit taneggarut.
Aseggas-a, iswi n terbaεt: yiwen si tlata n yimukan imezwura.
Teḥbes temilit axaṭer kecmen-d yemferrĝen s annar.
Yerna unefray lweqt i temlilit axaṭer yejreĥ yiwen n umyurar.
Yerna unefray lweqt i temlilit axaṭer yella-d umennuɣ gar yemyurar.
Ur yurar ara axaṭer yella yejreḥ.
Aseggas-a Messi ur yetturar ara mgal Real Madrid.
Ad iɣab Messi seg yinurar azal n tlata n ledwar axaṭer yerreẓ deg ufus.

